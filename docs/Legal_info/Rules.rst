Правила користування Платформою "EDI Network"
################################################################################

.. contents:: Зміст:
   :depth: 3

-------------------------------------

2 Загальні положення
=========================

Ці правила, які є невід’ємною частиною договору-оферти, визначають порядок користування програмною продукцією, в т.ч. правила підключення до програмної продукції, умови та правила обліку Особового рахунку. Всі дії, які здійснює учасник документообігу на платформі, повинні виконуватись у відповідності до Інструкцій по роботі з платформою (https://wiki.edi-n.com/uk/latest/).

3 Терміни та визначення
==================================================

* **КЕП** – кваліфікований електронний підпис відповідно до чинного законодавства України
* **Аккаунт** – облікова бізнес-одиниця (юридична чи фізична особа Користувача) від імені якої здійснюються взаємовідносини між Замовником та Виконавцем
* **Відвідувач** – будь-яка особа має право користуватись відкритими інформаційними розділами програмної продукції, які доступні без реєстрації
* **Користувач** – відвідувач, який пройшов реєстрацію на веб-сайті Провайдера за посиланням https://edo-v2.edi-n.com/registration, та авторизувався на платформі за допомогою логіну/паролю.
* **Оператор платформи (Провайдер)** – Товариство з обмеженою відповідальністю «АТС», власник та адміністратор платформи. Сайт оператора – https://edi-n.com/
* **Компанія** – юридична чи фізична особа Користувача, яка використовує платформу.
* **GLN** – глобальний ідентифікатор місця знаходження, використовується для ідентифікації Користувача
* **Тариф, тарифний пакет** – набір опцій, сервісів, які обрав Користувач, для надання доступу
* **Опція тарифу** – спеціальний параметр сервісу який визначає додаткові ліміти (обмеження) на використання сервісу. До опцій належать «кількість поставок», «кількість ЮЗД-операцій», «кількість користувачів» та ін.
* **Сервіс** – окремі функціональні можливості до яких надається доступ Користувачу.

4 Підключення Користувача
==================================================

До початку використання платформи Відвідувач повинен:

* Пройти реєстрацію за посиланням https://edo-v2.edi-n.com/registration. Реєстрація вважається завершеною після введення паролю.
* Мати дійсний до використання кваліфікований сертифікат електронного ключа, який виданий кваліфікованим надавачем електронних довірчих послуг (далі - кваліфікований надавач) відповідно до законодавства України;
* Створити аккаунт та заповнити дані аккаунту, використовуючи відповідну форму та інструменти платформи. Аккаунт можна створити за наступними варіантами:
    * З використанням КЕП. В цьому разі в аккаунт записуються дані отримані з відкритого сертифікату електронного ключа. Аккаунт автоматично підтверджується.
    * Без використання КЕП. В цьому разі данні в аккаунт Користувач вносить самостійно. Після заповнення форми аккаунту, надсилається запит до Провайдера на перевірку даних та підтвердження аккаунту. До підтвердження аккаунту з боку Провайдера, Користувачу доступ не надається.
* У процесі створення Аккаунту необхідно:
    * Ознайомитись з договором-офертою, прийняти її та дотримуватись під час використання платформи
    * Ознайомитись з цими Правилами, прийняти їх та дотримуватись під час використання платформи
    * Ознайомитись з Політикою конфіденційності, прийняти її та дотримуватись під час використання платформи
* Обрати тарифний пакет та поповнити Особовий рахунок на суму не менше суми обраного тарифного пакету

5 Порядок використання платформи
==================================================

5.1 Передумови для початку користування платформою та її сервісами
----------------------------------------------------------------------------

До початку роботи у сервісах «EDI+ЮЗД», «Е-Специфікація», «Е-Сертифікати», «Дистриб’юшин (Виробник, Дистриб’ютор)», «Товарний довідник»:

* Користувачу необхідно створити та/або ввести існуючий GLN відповідно до інструкції «Створення GLN»
* Підключитися до однієї чи декількох мереж або підключити своїх постачальників (контрагентів)
* Користувачу, за необхідності, потрібно додати своїх співробітників, надати їм відповідні повноваження. Додавання співробітників, керування повноваженнями виконується у відповідності до інструкцій

До початку роботи у сервісах «еТТН», «Е-Тендери», «ПростоДок»:

* Користувачу необхідно створити Компанію. При створенні аккаунту автоматично створюється компанія.
* Користувачу, за необхідності, потрібно додати своїх співробітників, надати їм відповідні повноваження. Додавання співробітників, керування повноваженнями виконується у відповідності до інструкцій

5.2 Обов’язкові дії для початку роботи на платформі
----------------------------------------------------------------------------

Використовувати можливості платформи можуть тільки авторизовані Користувачі. Для авторизації Користувачу потрібно перейти за посиланням https://edo-v2.edi-n.com/auth. На формі авторизації вказати свій логін та пароль, які Користувач отримав/створив під час реєстрації.

5.3 Процес роботи з платформою та сервісами
----------------------------------------------------------------------------

Процес роботи з платформою включає в себе створення, відправлення, отримання, підписання, опрацювання (відхилення, прийняття, підписання у відповідь, відмова від підписання, друг, вивантаження, перегляд та ін.) документів. 
Порядок роботи з кожним з сервісів описано у відповідних розділах інструкцій, що знаходяться за посиланням https://wiki.edi-n.com/uk/latest/

5.4 Додаткові можливості та функції
----------------------------------------------------------------------------

До додаткових можливостей та функцій належать:

* Пошук
* Використання API
* Індивідуальні налаштування процесів
* Робота з КЕП
* Робота з особовим кабінетом клієнта
* Та ін.

Порядок роботи з додатковими можливостями описується у відповідних Інструкціях https://wiki.edi-n.com/uk/latest/ у відповідних розділах.
Інструкції по роботі з Особовим кабінетом знаходяться за посиланням https://wiki.edi-n.com/uk/latest/Personal_Cabinet/PCInstruction.html

6 Порядок роботи з тарифами та надання доступу
==================================================

6.1 Тестовий доступ
-------------------------------------------------------------------------

Після завершення реєстрації та підтвердження аккаунту Користувач отримує 30 денний тестовий необмежений доступ до платформи. Тестовий доступ надається тільки новим Користувачам. Під «новим Користувачем» мається на увазі Користувач, який вперше реєструється на платформі та не співпрацював раніше з Провайдером.
Після завершення тестового доступу, для можливості продовжити роботу з платформою, Користувач повинен обрати тарифний пакет та поповнити Особовий рахунок на суму не менше обраного тарифного пакету. 

6.2 Вибір тарифного пакету
-------------------------------------------------------------------------

Для вибору чи зміни тарифного пакету Користувачу необхідно перейти у Особистий Кабінет у розділ «Аккаунт» у підрозділ «Баланс». Використовуючи конструктор тарифів обрати необхідний сервіс, період сплати та ін. опції, які необхідно вказати в конструкторі. Після завершення вибору тарифу – отримати та оплатити рахунок-фактуру на сплату обраного тарифного пакету. Тільки при повній оплаті тарифного пакету або наявності достатніх коштів на Особовому рахунку доступ до платформи буде активовано. 
При виборі періоду сервісу Користувач може вказати будь який період що не перевищує 12 місяців враховуючи поточний місяць. При виборі декількох місяців та достатності коштів на Особовому рахунку Користувачу активується доступ на вказаний період для відповідного сервісу.

6.3 Зміна тарифного пакету
-------------------------------------------------------------------------

Тарифний пакет, за допомогою особового кабінету, можливо змінити тільки у більшу сторону або продовжити обраний пакет на майбутні періоди. Під зміною тарифного пакету мається на увазі зміна опцій сервісу(ів) у тарифному пакеті. 
Для зміни тарифу на зменшення необхідно зв’язатись з відповідальним менеджером та/або надіслати листа на sales@edi-n.com
Зміна тарифного пакету обов’язково підтверджується за допомогою КЕП. Під час зміни Користувач підписує КЕП наступний текст «Я, представник Замовника [Назва та ЕДРПОУ/ДРФО], надаю згоду на зміну тарифного пакету». 
Під час зміни Користувач отримує рахунок на різницю нового тарифу та раніше сплаченого тарифу. При списанні вартості тарифного пакету враховується залишок коштів на Особовому рахунку. В разі недостатності коштів на Особовому рахунку зміна тарифного пакету не відбувається. При зміні тарифного пакету, раніше сплачені та використані послуги, невикористані опції (наприклад: залишок кількості поставок), отримані знижки чи ін. пільги не враховуються. Зміна відбувається з моменту списання коштів з Особового рахунку.

6.4 Додавання сервісів
-------------------------------------------------------------------------

Додавання нових сервісів виконується у конструкторі тарифів. При додаванні нових сервісів формується окремий рахунок на вартість обраних сервісів. Доступ до нових обраних сервісів активується при списанні з Особового рахунку відповідної вартості. В разі нестачі коштів на Особовому рахунку – доступ не активується. В цьому випадку Користувачу необхідно поповнити Особовий рахунок. 

6.5 Період дії тарифного пакету
-------------------------------------------------------------------------

В разі вибору тарифного пакету упродовж або після закінчення тестового доступу до 20 числа поточного місяця Користувачу обраний тарифний пакет починає діяти з 01 числа поточного місяця. В разі вибору тарифного пакету упродовж або після закінчення тестового доступу після 20 числа поточного місяця Користувачу надається додатковий тестовий доступ до кінця поточного місяця, а тарифний пакет починає діяти з 01 числа наступного місяця.
Тарифний пакет (доданий чи змінений) починає діяти з 01 числа поточного місяця, в якому було обрано та активовано пакет. Закінчення тарифного пакету визначається або вказаним при виборі періодом для кожного сервісу.

6.6 Пролонгація тарифу
-------------------------------------------------------------------------

За замовчуванням включена автоматична пролонгація сервісів при виборі тарифу. Користувач може відключити пролонгацію в конструкторі тарифів.
При включеній автоматичній пролонгації та в разі достатності коштів на Особовому рахунку після закінчення терміну тарифного пакету він автоматично продовжується на аналогічний (обраний раніше) період дії. В разі недостатності коштів на Особовому рахунку – автоматична пролонгація не відбувається, доступ до платформи блокується до вибору нового тарифного пакету та поповнення Особового рахунку на відповідну суму.
Пролонгація відбувається для кожного сервісу, який включено до тарифного пакету, окремо.

6.7 Блокування доступу
-------------------------------------------------------------------------

Блокування доступу виконується за наступними причинами:

#. Недостатньо коштів на Особовому рахунку для активації тарифного пакету
#. Вичерпано ліміт опцій тарифного пакету (кількість поставок, кількість ЮЗД-операцій та ін.) та недостатньо коштів для списання позалімітних опцій (кількість поставок, кількість ЮЗД-операцій та ін.)
#. Відключення або не вибір сервісу в тарифному пакеті – в цьому разі блокується доступ до відповідного сервісу
#. В разі не сплати заборгованості за попередні періоди
#. За ініціативи самого Користувача (Клієнта)
#. В разі грубих порушень договору, цих правил та інструкцій

Для відновлення доступу по п. 1-4 – необхідно поповнити Особовий рахунок на відповідну (достатню) суму.
Для відновлення доступу по п. 5-6 – необхідно зв’язатися з Провайдером по ел. пошті sales@edi-n.com

6.8 Індивідуальні тарифи
-------------------------------------------------------------------------

В разі, якщо запропоновані тарифні пакети та умови не задовольняють Користувача, у Користувача є можливість отримати спеціальні (індивідуальні) пропозиції. Для цього необхідно надіслати листа за адресою sales@edi-n.com. 
До моменту погодження та введення індивідуальних тарифів доступ до програмної продукції не надається. 
Зміна індивідуальних тарифів та/або додавання нових сервісів можлива тільки через відповідальних осіб Провайдера. В Особистому кабінеті буде можливість тільки перегляду обраних тарифів. 

6.9 Особливі умови
-------------------------------------------------------------------------

Послуги, для надання яких потрібно отримати додаткову інформацію від клієнта («Доопрацювання платформи», «Доопрацювання модуля інтеграції» та подібні), можливо тільки замовити. Вартість послуг розраховується окремо та не входить до обраного тарифного пакету. Такі послуги не враховують Особовий рахунок. Для таких послуг можливе підписання окремого договору.

6.10 Опис умов тарифікації
-------------------------------------------------------------------------

Опис сервісів та умов підключення, можливостей та функцій реалізовано в конструкторі тарифів. Ознайомитися з загальною комерційною пропозицією можна за посиланням https://wiki.edi-n.com/uk/latest/Legal_info/KP.html

7 Правила роботи з Особовим рахунком
==================================================

Поточний стан Особового рахунку, прогнозований термін, на який вистачає залишок на Особовому рахунку, операції (поповнення, списання) з Особовим рахунком, прогнозовану дату блокування Користувач має можливість переглянути в Особовому кабінеті у розділі «Аккаунт» у підрозділі «Баланс».
Користувач самостійно відстежує Особовий рахунок, поповнює його за необхідності. Провайдер повідомляє Користувача на електронну адресу, вказану при створенні аккаунту, про недостатність коштів на Особовому рахунку чи при необхідності продовжити тарифний пакет на наступний період, чи при досягненні 90% ліміту опцій.
Користувач може використовувати залишок на Особовому рахунку тільки для розрахунку з Провайдером. 

7.1 Зарахування на Особовий рахунок
-------------------------------------------------------------------------

Користувач може поповнити Особовий рахунок на будь яку суму та будь коли, але для активації доступу сума має бути не меншою ніж обраний тарифний пакет на відповідний період. 
Програмна продукція, Доступ до Програмної продукції вважаються наданими у повному обсязі, належним чином та з дотриманням умов Договору, з дати зарахування коштів Користувача на поточний рахунок Виконавця, тобто з поповнення Особового рахунку. 
Зарахування на Особовий рахунок виконується в національній валюті гривні в еквіваленті євро по курсу НБУ +3%.

7.1.1 Визначення дати курсу НБУ
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Дата курсу визначається наступним чином:

* Дата формування рахунку, в разі сплати рахунку впродовж 5 днів з виставлення рахунку
* Дата зміни тарифного пакету, в разі зміни (додавання сервісів, зміна опцій тарифу) умов тарифу
* 01 число місяця з якого автоматично пролонгується доступ до відповідного сервісу, в разі автоматичної пролонгації сервісу

7.1.2 Рекомендований платіж
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

З метою запобігання блокування користувача, платформа формує рекомендований платіж для сплати. Рекомендований платіж вираховується за формулою: 

**Сума выбраних позицій на 1 месяц + Сума по рахунку - (Баланс)**

Рекомендований платіж не є обов’язковим для сплати.

7.1.3 Щомісячний платіж
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Щомісячний платіж є інформаційним значенням, яке розраховується за формулою:

**Сума всіх (Вартість обраного сервісу / Кількість місяців)**

Щомісячний платіж не є обов’язковим для сплати.

7.2 Списання з Особового рахунку
-------------------------------------------------------------------------

Списання з особового рахунку виконується:

* Під час активації тарифного пакету (при додаванні сервісів, при виборі нового пакету, при зміні тарифного пакету) за поточний місяць у повному обсязі вартості тарифного пакету без урахування дати активації, невикористаних опцій (кількість поставок, кількість ЮЗД-операцій та ін.), отриманих раніше знижок чи пільг.
* Щоденно при використанні позалімітних опцій. При цьому з Особового рахунку списується вартість що еквівалентна 2 євро. 
* Кожного 01 числа місяця у повному обсязі обраного тарифного пакету, в разі якщо при виборі тарифного пакету встановлено параметр «Автопролонгація». Списання з особового рахунку виконуються автоматично. Списання з Особового рахунку виконується в національній валюті гривні в еквіваленті євро по курсу НБУ на дату зарахування на Особовий рахунок + 3%. 
В разі недостатності коштів на Особовому рахунку списання відбувається та доступ блокується до поповнення Особового рахунку на відповідну суму.

7.3 «Згорання» залишку Особового рахунку
-------------------------------------------------------------------------

Невикористаний залишок особового рахунку автоматично «згоряє» через 12 місяців після останнього поповнення. Невикористані опції (кількість поставок, кількість ЮЗД-операцій та ін.) тарифного пакету «згоряють» кожного місяця або при зміні тарифного пакету як в бік збільшення, так і в бік зменшення.

7.4 Баланс Особового рахунку
-------------------------------------------------------------------------

Залишок (Баланс) Особового рахунку змінюється у відповідності до операцій (поповнення, списання) з Особовим рахунком. При цьому поповнення рахунку додається до залишку, а списання віднімається від залишку. Баланс Особового рахунку може бути позитивним (більше 0), нульовим (рівний 0), від’ємним (менше 0). При нульовому чи від’ємному залишку доступ до платформи блокується. Доступ до платформи можливий тільки при позитивному залишку. 

7.5 Позалімітні опції
-------------------------------------------------------------------------

Позалімітні опції – це опції які виходять за встановлений ліміт при виборі сервісу. Вартість позалімітної опції складає еквівалент 2 євро по курсу НБУ на дату виникнення позалімітної опції +3%. Задля недопущення виникнення позалімітних опцій Провайдер повідомляє Користувача при досягненні 90% ліміту опції. 

З метою уникнення заборгованості за використання позалімітних опцій Користувач може:

* Заздалегідь змінити тарифний пакет в сторону збільшення
* Докупити новий тарифний пакет до кінця поточного місяця, в якому є ризик виникнення позалімітних опцій
* Реструктурувати період для відповідного сервісу. Під реструктуризацією мається на увазі скорочення (зменшення) періоду дії тарифного пакету. Реструктурувати можливо тільки майбутні періоди. При реструктуризації доступ до відповідного періоду блокується, а заощаджені кошти повертаються на Особовий рахунок, та можуть використатись для погашення можливої заборгованості
* Поповнити Особовий рахунок на необхідну суму. Якщо користувач не скористався зміною тарифного пакету або недокупив тарифний пакет до кінця поточного місяця, в такому разі позалімітні опції будуть списані з Особового рахунку 01 числа наступного місяця в гривневому еквіваленті євро по курсу НБУ на дату виникнення позалімітної опції + 3%. В разі виникнення заборгованості (від’ємний залишок на Особовому рахунку) – доступ блокується до моменту закриття заборгованості. Доступ блокується навіть в тому випадку, якщо наступний період був раніше оплачений. 

8 Прикінцеві положення
==================================================

* Оператор платформи може змінювати ці Правила та Інструкції шляхом публікації нової редакції Правил чи Інструкцій на сайті Оператора або безпосередньо на платформі у відповідному розділі з зазначення дати такої редакції.
* Правила та Інструкції в новій редакції набирають чинності з моменту розміщення на відповідній сторінці.
* Оператор має право надсилати контрагентам Користувачів від імені Користувачів електронні листи інформаційного характеру, використовуючи при цьому електронні адреси таких контрагентів, попередньо наданих (повідомлених) на законних підставах Користувачами виключно для цілей функціонування платформи Зазначені електронні листи мають інформувати контрагентів (в тому числі потенційних) щодо:

    * Отримання нових документів
    * Зміни статусів документів
    * Отримання нових запитів або запрошень на підключення 
    * Зміни статусі запитів чи запрошень на підключення
    * Змін у процесах роботи чи індивідуальних налаштуваннях
    * Неможливості відправки чи отримання документу від Користувача

---------------------------------------------

:download:`Правила користування Платформою "EDI Network"<files/Правила користування платформоюV1_1.pdf>`